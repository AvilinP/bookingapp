Vad är en CMS, headless cms, Firebase/serverless/backend as a service?
> CMS står för Content Management System och används för att hantera och publicera innehåll, tex produkter eller blogginlägg. En headless CMS består främst av backend-delen och använder sig av en API för att kunna koppla innehållet till en frontendapplikation. Headless CMS har som huvuduppgift att hantera innehåll, till skillnad från en traditionell CMS som både hanterar och publicerar. Fördelen med headless CMS är att du enklare kan “flytta” din kod och du kan koppla upp dig till CMS:ens API både i webbsidor, mobilappar och IoT-produkter. 

Skillnaden mellan cms och backend as a service?
> En headless CMS är event-drivna, alltså när de triggas av ett specifikt event så körs funktionen. Backend as a service (BaaS) är oftast inte evendrivna utan använder de inbyggda funktioner som tjänsten (tex Firebase) har skapat. BaaS erbjuder oftast mer än bara innehållshantering, exempelvis notifikationer, annonsering, analys och hosting.


Vilket sammanhang ska man använda headless cms och vanlig cms?
> Då en vanlig CMS både hanterar och publicerar innehåll är det att föredra när du vill att användare av systemet (webbredaktör) både ska kunna skapa och se innehållet direkt. Wordpress är ett exempel på ett vanligt CMS och som kan användas av personer med ingen eller liten programmeringskunskap. Det är perfekt när man kontinuerligt vill uppdatera sin hemsida med text, bilder och layout utan att behöva gå via utvecklaren. 
Med en headless CMS krävs att webbredaktören har viss kunskap inom programmering och känner sig bekväm med admin-dashboarden i program som Strapi. Headless CMS kan även passa bättre för webbapplikationer där användaren är den som “skapar” innehållet på hemsidan, och därmed inte behöver utvecklaren för att uppdatera sidan. Exempelvis vid registrering av ny användare, boka hotell eller uppdatera adress på sin personliga kontosida. Detta sköts då automatiskt med hjälp av API:er från headless CMS-verktyget. 
